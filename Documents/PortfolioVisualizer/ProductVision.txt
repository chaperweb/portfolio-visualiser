Product vision for Portfolio Visualizer
CS-C2130 - Ohjelmistoprojekti 1
Team 6

Asiakas: Codento

Projektin kuvaus
Organisaatioilla on useita menneitä, käynnissä olevia ja päättyneitä projekteja. Projektien dataa hallinnoidaan perinteisesti numeroina sekä tekstinä ja sitä usein käsitellään samassa muodossa esimerkiksi excelin avulla. Datan ollessa tällaisessa muodossa projektien vertailu ja seuraaminen on huomattavan vaikeaa ja vaivalloista. Jotkin datasta piiloon jääneet havainnot jäävät huomaamatta ja esimerkiksi kaikki syyt projektien onnistumiselle ja epäonnistumiselle eivät tule otetuksi huomioon. Tämän projektin tavoitteena on luoda työkalu tämän kaltaisen datan visualisointiin, jolloin organisaatioiden projektien keskinäinen vertailu sekä projektien sisäisten tunnuslukujen tarkastelu on helpompaa. Portfolioiden hallintaan on jo olemassa työkaluja, mutta niissä on kaikissa omat puutteensa. Pyrimme hyödyntämään olemassa olevia hyviä käytäntöjä ja keksimään huonoille käytännöille parempia vaihtoehtoja. Työkalu on tarkoitettu ammattikäyttöön esimerkiksi projektien johdolle, konsulteille tai ylemmälle johdolle projektien onnistumisen seurantaan koko organisaation tasolla.

Projektin koodaus koostuu pääpiirteittäin kahdesta erillisestä osiosta, jotka voidaan jakaa edelleen pienempiin kokonaisuuksiin. Aluksi on tärkeää luoda tapa syöttää tietokantaan tarvittavaa dataa, sekä saada esitettyä data yksinkertaisessa muodossa. Toisessa vaiheessa luomme visualisointeja tietokantaan syötetyn datan pohjalta. Dataa pitää luonnollisesti pystyä suodattamaan halutuilla attribuuteilla. Pyrimme toteuttamaan ensimmäisen vaiheen mahdollisimman nopeasti, jotta meille jäisi mahdollisimman paljon aikaa kehittää visualisointia, joka on koko projektin idea.

